# Hangman

Lucas Liedgren, 2022-02-12

## Inledning

Målet var att skapa ett fullt fungerande Hangman spel. Jag arbetade med projektet i Visual Studio Code (satt hemma i karantän medan min skoldator med Intellij var kvar på skolan, orkade inte hålla på att försöka ladda ner Intellij för något jag ändå kunde göra I VSC) och skrev koden i programmeringsspråket Java.

## Bakgrund

Jag började med att skapa en flowchart i Diagrams.net för att komma på hur spelet skulle fungera och alla olika delar av projektet som man måste programmera. Därefter startade jag VSC och började koda grunden/det viktigaste först, alltså att kunna gissa på ett slumpmässigt ord från en lista. När det var klart lade jag till det mindre viktiga funktionerna, såsom att kunna vinna, misslyckas samt ASCII bilderna på gubben man hänger.

## Positiva erfarenheter

Det som gick bäst var att använda flowcharten jag skapade för att göra det lättare att veta hur jag skulle programmera. Att veta hur jag skulle koda hela spelet innan jag börjar koda istället för under tiden att jag kodar underlättade väldigt mycket.

## Negativa erfarenheter

Det som gick mindre bra var att hålla på med listor. Mitt under projektet när jag hade problem med att få mina listor att fungera insåg jag att lists och arrays är två olika saker med olika funktioner. Det tog alltså ett tag att få det att fungera på ett effektivt sätt men jag lyckades tillslut. I framtida projekt borde jag antagligen lära mig om de saker jag behöver kunna för mitt projekt innan jag börjar med projektet.

## Sammanfattning

Personligen är jag nöjd med projektet. Spelet fungerar som det ska och har alla funtioner som ett vanligt hangman spel har. Att programmera spelet gick bra, trots att jag var tvungen att googla en hel del. Under projektets gång har jag lärt mig mer om listor vilket känns som väldigt användbar kunskap. Spelet kan dock förbättras: Min kod är (såvitt jag vet) ganska fri från buggar, men det finns fortfarande buggar som inträffar när man skriver in fel datatyp i en input. Förutom det vet jag inte så mycket som jag skulle kunna förbättra förutom att lägga till fler ord att gissa på.